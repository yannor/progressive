%%=============================================================================
%% Samenvatting
%%=============================================================================

%% TODO: De "abstract" of samenvatting is een kernachtige (~ 1 blz. voor een
%% thesis) synthese van het document.
%%
%% Deze aspecten moeten zeker aan bod komen:
%% - Context: waarom is dit werk belangrijk?
%% - Nood: waarom moest dit onderzocht worden?
%% - Taak: wat heb je precies gedaan?
%% - Object: wat staat in dit document geschreven?
%% - Resultaat: wat was het resultaat?
%% - Conclusie: wat is/zijn de belangrijkste conclusie(s)?
%% - Perspectief: blijven er nog vragen open die in de toekomst nog kunnen
%%    onderzocht worden? Wat is een mogelijk vervolg voor jouw onderzoek?
%%
%% LET OP! Een samenvatting is GEEN voorwoord!



\chapter*{\IfLanguageName{dutch}{Samenvatting}{Abstract}}

Tot hoe laat was de winkel weer open? Snel even mijn gsm pakken en naar de openingsuren kijken. Steeds meer en meer worden websites mobiel geopend in plaats van op desktop/laptop. Als bedrijf is het dan ook belangrijk dat men hierop inspeelt en zorgt dat hun gebruikers altijd en overal bij hen terecht kunnen.
Hoe ga je als bedrijf hier mee om? Ga je voor een klassieke website die gebruikers zowel mobiel als op hun laptop kunnen bezoeken en die makkelijk kan gedeeld worden via een link? Of laat je de site achterwege en ga je voor een mobiele app? 

Als bedrijf is het belangrijk te onderzoeken wat je klanten willen en op welke manier ze jouw product zoveel mogelijk gaan gebruiken. Wil je hen de app laten installeren, waarop veel mensen al zullen afhaken, zodat ze je app steeds makkelijk kunnen openen of wil je hen steeds laten terugsurfen naar je site? Door dit te onderzoeken kan je kijken op welke manier je product bij zoveel mogelijk klanten komt en kun je je hier eventueel aan aanpassen. 

Native apps en web apps zijn twee verschillende types van applicaties. Native apps zijn specifiek voor elk platform. Voor zowel Apple, Android of Windows is er een andere programmeertaal nodig. Ze worden speciaal voor een bepaald platform ontwikkeld. Daardoor hebben ze verschillende functionaliteiten van een apparaat die ze kunnen gebruiken, zoals de camera, die een web app niet kan. Web apps daarentegen zijn platform onafhankelijk hierdoor hoeven ze maar eenmaal ontwikkeld te worden en kunnen direct op alle platformen bekeken worden. Web apps draaien op een browser en zijn meestal geschreven in HTML5. 

Zowel het web als native apps hebben voor- en nadelen. Er was dus nood aan iets dat deze twee kon combineren en dit iets is progressive web apps. Door gebruik van service worker, een app shell en web app manifest, lijkt en gedraagt een progressive web app zich als een native app. Aangezien progressive web apps een web app is kan deze op alle platformen draaien en hoeft het slechts eenmaal ontwikkeld te worden. 

Het hoofddoel van deze thesis was het onderzoeken en implementeren van een progressive web app en te bekijken wat de belangrijkste onderdelen hiervan zijn. Hiervoor heb ik een progressive web app ontwikkeld die gaat belichten op welke manier een progressive web app een native als een web app combineert. Hiernaast heb ik ook gekeken wat de voor- en nadelen van een progressive web app zijn en deze vergeleken met een native app.

Een progressive web app heeft veel voordelen tegenover een standaard web app en is voor het web een grote stap vooruit. Het web groeit en zal altijd blijven groeien. Het is belangrijk als bedrijf hierop in te spelen. Je kan een nieuwe webapp maken en deze direct volledig als progressive web app maken. Het voordeel is dat je een huidge web app progressief kan omzetten naar een progressive web app. Je voegt enkel de functionaliteiten toe die je zelf wil of nodig hebt. Als eigenaar van een web app is het dus belangrijk te kijken welke mogelijkheden je hebt om eventueel één of meerdere functionaliteiten toe te voegen. Dit zal je web app enkel positief beïnvloeden. 

Ondanks de verscheidene voordelen van een progressive web app tegenover een native app zal de web app nog niet direct de native app verdrijven van onze mobiele apparaten. Toch zullen progressive web apps steeds meer gebruikt worden en ingeburgerd raken, waardoor dit toch wel een vast gegeven zal worden in de toekomst van onze mobiele apparaten.





