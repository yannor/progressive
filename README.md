# LaTeX sjabloon voor Bachelorproef toegepaste informatica

Deze repository bevat twee LaTeX sjablonen voor gebruik bij het opmaken van je bachelorproef toegepaste informatica, en het onderzoeksvoorstel dat je vooraf moet indienen.

- De vormgeving van het bachelorproefsjabloon is gebaseerd op het "[Legrand Orange Book](http://www.latextemplates.com/template/the-legrand-orange-book)" sjabloon door Mathias Legrand, met aanpassingen specifiek voor HoGent.
- De vormgeving van het sjabloon voor het onderzoeksvoorstel is gebaseerd op "Stylish Article", eveneens door Mathias Legrand.
- Het voorblad van het bachelorproefsjabloon is conform aan datgene dat door de [scriptie-tool](https://scriptie.hogent.be/) wordt gegenereerd.
- Het bachelorproefsjabloon is voorzien op tekst in hetzij Nederlands, hetzij Engels

## Aan de slag

Om het sjabloon zelf te gebruiken, kan je de repository downloaden via de groene knop rechtsboven deze pagina. Steek een LaTeX-document altijd in een versiebeheersysteem!

Stel je LaTeX-editor in om voor de compilatie van het pdf-bestand gebruik te maken van `latexmk` en als tool voor de bibliografie `biber`. Voorbeeld voor [TeXStudio](http://www.texstudio.org/):

1. Ga naar Options > Configure TeXStudio
2. Kies in de overzichtslijst links voor "Build"
3. Selecteer voor "Default Compiler" in de dropdown list "Latexmk"
4. Selecteer voor "Default Bibliography Tool" in de dropdown list "Biber"

## Vragen, fouten, verbeteringen

Bugs, vragen voor verbeteringen, enz. zijn welkom! Je kan die registreren via de Issues. Je kan zelf ook verbeteringen aanbrengen via Pull Requests.

## Bijdragen

Volgende personen hebben bijgedragen aan deze sjablonen:

- Bert Van Vreckem
- Jens Buysse
- Jeroen Maelbrancke
- Matts Devriendt
- Niels Corneille
- Patrick Van Brussel
- Simon Rondelez

# progressive
